Ligte reën het nie Vrydagaand daarin geslaag om besoekers aan die stad se eerste Baobab-nagmark wat by die NG Kerk Pietersburg-Oos aangebied is, af te skrik nie en die organiseerders het aangedui dat dit ‘n maandelikse instelling gaan word.
Stalletjies met eet- en drinkgoed, handgemaakte geskenke en kunswerke is goed ondersteun terwyl plaaslike kunstenaar Will Jordan besoekers met sang en musiek vermaak het.
Organiseerder van die mark, Sonika Nel sê dat sy verras was met die goeie opkoms en ondersteuning vanuit die gemeenskap. “Ons het met 21 stalletjies begin en dit is duidelik dat daar potensiaal vir uitbreiding is,” sê sy.
Storie en foto’s: BARRY VILJOEN
>>barryv.observer@gmail.com
Teresa Taylor en Leonie Raymond staan reg met broodrolletjies met spesiale worsies.
Plaaslike kunstenaar Will Jordan vermaak gaste met sang en musiek.
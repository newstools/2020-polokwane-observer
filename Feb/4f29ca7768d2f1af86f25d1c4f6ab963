Twee gelukkige lesers van Polokwane Observer kan elkeen ‘n dubbelkaartjie wen vir Radio Kalahari Orkes (RKO) se konsert op 6 Maart om 19:00 by Curro Heuwelkruin.
Stuur jou naam en van, selfoonnommer en die antwoord op die vraag ‘Wie tree op 6 Maart by Curro Heuwelkruin op’ aan info@optog.co.za. Die eerste trekking vind op 26 Februarie om 16:30 plaas en die trekking vir die tweede stel kaartjies op 4 Maart om 16:30.
Die optrede is deel van die landwye Optog! inisiatief om Afrikaanse kunstenaars se werk landswyd te bevorder en liefhebbers van ligte musiek kan uitsien na ‘n aand propvol vermaak.
Volgens die organiseerders van die konsert het RKO sedert sy bekendstelling gedurende die Klein Karoo Nasionale Kunstefees (KKNK) in 2005, die harte en voete van die hele nasie landwyd gesteel. Voor in die koor is die geliefde stoepsitter van die Kalahari-oase, Boet (Ian Roberts). Hy lei die orkes in ’n lewendige, soms aweregse vertoning van die beste musiek wat Afrikaans sekerlik tans bied. Hulle kan sing en mondfluitjie speel, riel, dans en kitare slaan.
Kaartjies is by iticket.co.za beskikbaar teen R145 per persoon.
Storie: BARRY VILJOEN
>>barryv.observer@gmail.com